## ÖTSZÖR ANNYI KÉSZHÁZ ÉPÜL: ILYEN ÁRON NEM MEGLEPŐ

**Az utóbbi években több mint ötszörösére nőtt a készházak és könnyűszerkezetes házak száma Magyarországon. A CSOK bevezetése és az épitőipari kapacitáshiány miatt egyre inkább teret nyernek a külföldön már régóta népszerű méretre gyártott könnyűszerkezetes, szerelt építési módok. A korábbi években még csak 3 százalékos volt a készházak aránya, azonban ez a szám 15 százalékra ugrott – írja a Knauf Insulation és ÉVOSZ közleménye.**

Korábban elég nagy bizalmatlanság övezte a könnyűszerkezetes technológiát hazánkban, azonban ez egyre csökken. Az elmúlt 20 évet tekintve csupán 200-500 ház készült, és nagyjából összesen 16 ezer készházat építettek és vásároltak Magyarországon. Az utóbbi két év dinamikus fejlődést hozott gyorsházak tekintetében, azonban még koránt sem éri el a nyugati országok átlagát: ugyanis az osztrák családi házak 40%-a könnyűszerkezetes, sőt a svájciaknál több mint 60%-ban beszélhetünk készházakról. A lemagasabb arányt viszont az USA éri el, ahol az épületek 90%-a könnyszerkezetes, szerelt technológiával készült.

### [](https://www.steelrex.hu/tudastar/5x-annyi-keszhaz-epul#f%C5%B1t%C3%A9s)**FŰTÉS**

A hagyományos házakhoz képest 30-50%-kal alacsonyabbak lehetnek a könnyűszerkezetes technológiával készült házak fűtési kiadásai. Egy korszerű, de tégla építésű háznál is sokkal jobb paraméterekkel rendelkeznek a modern, szerelt készházak, ugyanis a jobb hőszigetelő képesség kisebb hőveszteséggel párosul. A könnyűszerkezetes házak (fa-; fémvázas) tehát kiváló hőtechnikai értékeket mutatnak, ezáltal az így készülő gyorsházak könnyűszerrel eleget tesznek a 20/2014. (III.7.) BM rendeletnek, ami szerint [2022. június 30.](https://www.steelrex.hu/tudastar/5x-annyi-keszhaz-epul) után csak közel **nulla energiaigényű épület**ek kaphatnak használatbavételi engedélyt.

„Egy szerelt technológiás készház felfűtése és hűtése is gyorsabb és egyszerűbb. A lakóteret leginkább csak szigetelés veszi körbe, ezáltal a belső falfelület eleve meleg érzetet ad” - mondta Aszódy Tamás a Knauf Insulation Kft. ügyvezetője. 

### [](https://www.steelrex.hu/tudastar/5x-annyi-keszhaz-epul#gyorsas%C3%A1g)**GYORSASÁG**

A készházaknak eléggé árulkodó nevük van, hiszen készen érkezik a szerkezet az építkezés helyére, ahol később összeszerelik. Nem kell várakozni a száradással és nincsenek állási idők sem, a kivitelezés nagyjából 3 hónap alatt véget is érhet.

### [](https://www.steelrex.hu/tudastar/5x-annyi-keszhaz-epul#nagyobb-bels%C5%91-t%C3%A9r)**NAGYOBB BELSŐ TÉR**

A könnyűszerkezetes házak 10%-kal nagyobb belső térrel rendelkeznek, mint a téglaházak azonos alaprajz esetén. A téglából épült házak falvastagsága kb. 54 centiméter szokott lenni a kőzetgyapot szigeteléssel együtt, ami ideális esetben 15 centiméter. Ugyanilyen vastagságú szigetelés mellett a könnyűszerkezetes házaknál ez csupán 30-35 centiméter.

### [](https://www.steelrex.hu/tudastar/5x-annyi-keszhaz-epul#k%C3%B6rnyezettudatoss%C3%A1g)**KÖRNYEZETTUDATOSSÁG**

A környezettudatos könnyűszerkezetes házak falai kívül és belül is szálas hőszigetelő anyaggal vannak ellátva. Az ilyen házak energiaellátása akár 100%-ban megoldható megújuló energiával, ha hőszivattyút használunk gázkazán helyett, felület fűtés-hűtést használunk, valamint napelemek segítségével termelt energiát használunk.

Az ÉVOSZ Környezettudatos és szerelt technológiás Szakmai Tagozata, a MAKÉSZ elnöke Kárpáti József szerint:

> _"Egy-egy ilyen szerelt technológiás, környezettudatos készház bekerülési költsége alapesetben, a minimális hőszigetelési követelményeknek megfelelve, a jelenleg még érvényben lévő 5%-os áfát figyelembe véve, **egy 100 négyzetméteres négyzet alapú földszintes ház esetében, 350-380 ezer forint négyzetméterenként.** Amennyiben közel nulla energiaigényű korszerű A+ otthonra, vagy plusz energiás házra (ahol az elektromos autót napelemről töltjük) vágyunk, akkor jóval 400 ezer forint fölött van az építési költség négyzetméterenként. Egy ilyen jól megtervezett háznak 3-4 KW a hővesztesége.”_

Forrás:  
[Portfolio](https://www.portfolio.hu/ingatlan/20190917/otszor-annyi-keszhazat-epitenek-az-arat-elnezve-nem-is-csoda-401129) (2019)  
[epitesijog.hu](https://epitesijog.hu/10151-2022-junius-30-ig-kaptak-haladekot-a-nem-kozel-nulla-energiaigenyu-epuletek) (2021)

---

## A KÖNNYŰSZERKEZETES HÁZAK ELŐNYEI

**A könnyűszerkezetes házak rengeteg előnnyel rendelkeznek a hagyományos házakkal szemben. Legtöbbször talán a gyorsaságot szokták kiemelni, azonban az építési idő mellett rengeteg más tulajdonsággal is rendelkezik, amiről érdemes beszélnünk.**

### [](https://www.steelrex.hu/tudastar/a-konnyuszerkezetes-hazak-elonyei#gyorsabb)**Gyorsabb**

A könnyűszerkezetes ház sokkal hamarabb elkészül, mint a hagyományos tégla. Ezért is szokták sokszor a köznyelvben gyorsháznak hívni, sőt néha készháznak is nevezik – ami azonban egy szűkebb csoportja a könnyűszerkezetes házaknak. [**(A gyorsház, készház és a könnyűszerkezetes ház fogalmait egy korábbi cikkben már kifejtettük, amit elolvashat ide kattintva)**](https://www.steelrex.hu/tudastar/konnyuszerkezet-gyorshaz-keszhaz-mi-a-kulonbseg) A téglaházak megépítése minden esetben egy sokkal időigényesebb folyamat. Az ilyen házak akár 1-2 évig is épülhetnek, mire elkészülnek, míg a könnyűszerkezetes házaknál ez néhány hónap, de a készházaknál ez akár napok alatt is megtörténhet.

Természetesen mindenkit óvatosságra intünk, aki a néhány napos építési idővel dobálózik. A helyszíni építési munkák valóban csak pár napot igényelnek, azonban a tervezés és a gyártás is olyan folyamatok, amelyek több időt igényelnek.

Ha készház mellett döntenénk, lehetőségünk van kész tervek közül választani. Ilyen esetben a panelek legyártása sokkal gyorsabban megtörténik, mintha egyedi készházat terveztetünk. Természetesen erre is van lehetőségünk, ebben az esetben azonban időigényesebbé válik a folyamat az előmunkálatok és az egyedi panelek gyártása miatt is.

### [](https://www.steelrex.hu/tudastar/a-konnyuszerkezetes-hazak-elonyei#helytakar%C3%A9kosabb)**Helytakarékosabb**

Ha egy azonos bruttó alapterületű téglaházzal hasonlítjuk össze, akkor a könnyűszerkezetes háznál nagyobb a belső tér. Ugyanis a vastag téglák helyett acélszerkezet adja az épület vázát, így vékonyabb falakkal kell számolnunk, mint a hagyományos építési módszereknél. Sokkal nagyobb belső tereket kapunk tehát fémszerkezetes ház esetén, ezért ahol jobban kell gazdálkodni a területtel, ott nagy előnnyel indulnak a könnyűszerkezetes házak.

### [](https://www.steelrex.hu/tudastar/a-konnyuszerkezetes-hazak-elonyei#k%C3%B6nnyebben-felf%C5%B1thet%C5%91)**Könnyebben felfűthető**

A növekvő energiaárak mellett manapság talán még hangsúlyosabb szempont lett, hogy egy ház milyen könnyen felfűthető. A téglaházakat ebben is lenyomják a könnyűszerkezetes házak, ugyanis nagyon alacsony hőtároló tömeggel rendelkeznek. Télen emiatt nagyon könnyen és gyorsan fel lehet fűteni a fémszerkezetes házakat.

Forrás:  
**[Ingatlan.com](https://tudastar.ingatlan.com/vennek/konnyuszerkezetes-haz/)** (2022)

---

## A KÖNNYŰSZERKEZETES HÁZAK HÁTRÁNYAI

**Ebben a cikkben a könnyűszerkezetes házak lehetséges problémáiról írunk. Sok szó esik oldalunkon arról, hogy miért is érdemes könnyűszerkezetes technológiát választanunk az építkezés során, azonban most szeretnénk néhány hátrányt megemlíteni velük kapcsolatban.**

### [](https://www.steelrex.hu/tudastar/a-konnyuszerkezetes-hazak-hatranyai#szigetel%C3%A9s)**Szigetelés**

A hagyományos technológiával ellentétben a könnyűszerkezet, vagy jelen esetben konkrétan a fémszerkezet nem rendelkezik szigetelő funkcióval. A téglaházaknál maga a váz, azaz a téglafal is rendelkezik hőszigetelő és hangszigetelő képességgel is. A fémszerkezet önmagában csak a ház vázát adja, amit fel kell tölteni szigetelő anyagokkal. Ezeket természetesen lehet orvosolni, sőt kifejezetten hatékony szigetelő anyagok vannak a piacon, amik azonban természetesen drágábbak, mint a silányabb minőségűek. Hangszigetelési szempontból nem a külső falak okozzák a nehézséget. Sokkal inkább a belső falakkal van nagyobb probléma ezen a területen, azonban már kifejlesztettek olyan anyagokat, amelyekkel két legyet üthetünk egy csapásra és mindkettőre megoldást jelent – feltéve természetesen, ha nem ezen akarunk spórolni. (Ezt nem ajánljuk.)

### [](https://www.steelrex.hu/tudastar/a-konnyuszerkezetes-hazak-hatranyai#hib%C3%A1k-a-kivitelez%C3%A9sben)**Hibák a kivitelezésben**

A könnyűszerkezetes házaknál is rendkívül sok múlik azon, hogy milyen a kivitelezés. Mindenképpen szakértő és gyakorlott kivitelezővel dolgozzunk, akiknek van tapasztalata a könnyűszerkezetes házépítésben, mivel a kivitelezési hibák súlyosan érinthetik a pénztárcánkat és - ne adj Isten – az egészségünket is. Az egyik leginkább gyakori probléma az ilyen típusú épületeknél a hőhíd kialakulása. A hőhíd azért is veszélyes, mivel penészedést okozhat a házban rövid idő leforgása alatt is, ami károsítja az egészséget.

Fontos továbbá megemlítenünk, hogy ugyan Nyugaton (USA, Skandinávia stb) igen közkeletű ez a technológia, azonban Magyarországon még koránt sincs akkora tapasztalat felhalmozva, mint a téglaházak esetében. Érdemes körültekintően kivitelezőt választani, hiszen jelenleg a könnyűszerkezetes házépítés népszerűsége nagyobb Magyarországon, mint ahány valóban hozzáértő szakember van hazánkban.

### [](https://www.steelrex.hu/tudastar/a-konnyuszerkezetes-hazak-hatranyai#%C3%B6sszefoglal%C3%A1s)Összefoglalás

Összességében a könnyűszerkezetes házak sokkal több előnnyel rendelkeznek, mint hátránnyal, azonban nem szabad figyelmen kívül hagyni őket. Fontos figyelmet szentelni mind a hő- és mind a hangszigetelésre, főleg a belső falaknál. Mindenképp ragaszkodjunk a jó minőségű anyagokhoz, hogy kihasználjuk valóban a technológia előnyeit. Végül a legfontosabb szempont: Válogassuk meg kivel dolgozunk együtt, hiszen kevés az igazi szakértő hazánkban.

Forrás:  
**[Ingatlan.com](https://tudastar.ingatlan.com/vennek/konnyuszerkezetes-haz/)** 2022

---

## DRÁGÁBB A KÖNNYŰSZERKEZETES HÁZ BIZTOSÍTÁSA?

**Könnyűszerkezetes épületek egyre népszerűbbek Magyarországon, azonban mielőtt elhatározzuk, hogy szerelt technológiás házat építünk, fontos mérlegelnünk, hogy nem minden biztosítási társaság kezeli azonos szinten a hagyományos téglaépületekkel. – Hívja fel a figyelmet a Magyar Biztosítók Szövetsége (MABISZ) közleményében.**

Az ingatlanpiacon egyre népszerűbbek a gyorsházak, és hazánkban is egyre nagyobb kereslet jelentkezik a jó minőségű készházak iránt. A könnyűszerkezetes házak kétféle módszerrel készülhetnek. Az egyik ilyen módszer, hogy a helyszínen összerakják a fából vagy fémből készült vázat, a másik pedig, hogy üzemekben készült előregyártott panelekből építik meg. Az építőiparban több tényező miatt is egyre nagyobb a kapacitáshiány. Ennek is köszönhető, hogy egyre többen döntenek a könnyűszerkezetes technológia mellett, amivel akár néhány hónap alatt elérhető a kulcsrakész állapot. Ez az ág olyannyira növekedésnek indult, hogy a korábban 3,5%-ot képviselő arány mára ott tart, hogy csaknem a **20%-ot is eléri a könnyűszerkezetes házak aránya** az újonnan épült családiházakat tekintve (az ÉVOSZ-MAKÉSZ adatai alapján).

Magyarországon tíz biztosító jelezte, hogy könnyűszerkezetes (fa, fémszerkezetes, SIP) házakra köthető biztosítás társaságuknál. Négynél ezek közül nincs olyan feltétel, aminek külön meg kell felelni egy könnyűszerkezetes ingatlannak egy hagyományossal szemben. Egyik társaság azonban kijelentette: a mobil házak nem szolgálnak fedezetként náluk. Olyan biztosítók is vannak a piacok, ahol különböző limitációk érvényesek a könnyűszerkezetes házakra, például betörés vagy vízkárra vonatkozóan. Egyes társaságoknál pedig a falazatot veszik figyelembe az ajánlott biztosítási összegnél, de joga van a szerződő félnek nagyobb mértékű biztosítási összeget is kiszabni. Volt olyan társaság is, ahol azt jelezték, hogy káresemény esetén megvizsgálhatják, hogy szakszerűen lett-e kivitelezve az épület. A legtöbb társaságnál nem befolyásolja a biztosítás díját az épület kora, de van, ahol ez is egy olyan szempontnak, ami drágító tényezőnek számít. Tehát mindenképp előny, ha újabb az adott épület.

Sok helyen belefuthatunk olyan írásokba, ahol azt állítják, hogy a könnyűszerkezetes házak után magasabb biztosítási díjat kell fizetni, mint a hagyományosok után. Azonban a tapasztalat azt mutatja, hogy a magyarországi biztosítók gyakorlata alapján ez egyáltalán nem általános. Négy nagyobb társaság is arról számolt be, hogy a különböző falazatú ingatlantulajdonosoknak nem kell magasabb díjat fizetniük. Olyan társaság is akad, ahol felhívják a figyelmet, hogy falazattól függően nagyobb kockázatot rejthetnek az épületek. Például tűzveszélyesség szempontból nagyobb kockázati tényező, ha fából készült az épület, ezért magasabb díjat kell fizetni a biztosításért.

**Forrás:**

**[Portfolio](https://www.portfolio.hu/ingatlan/20220419/magyarorszagon-is-hodit-egy-ingatlanorulet-de-nem-art-figyelni-a-biztositasra-540073)** (2022)

---

## KÖNNYŰSZERKEZET? GYORSHÁZ? KÉSZHÁZ? MI A KÜLÖNBSÉG?

Sokan hajlamosak szinonimaként használni a könnyűszerkezet, gyorsház és készház szavakat, azonban van minimális eltérés közöttük. Az alábbiakban szeretnénk kicsit tisztázni ezeket a könnyűszerkezethez tartozó fogalmakat.

### [](https://www.steelrex.hu/tudastar/konnyuszerkezet-gyorshaz-keszhaz-mi-a-kulonbseg#k%C3%B6nny%C5%B1szerkezet)**Könnyűszerkezet**

A könnyűszerkezetes gyűjtőfogalom alá tartozik minden olyan épület, aminek a szerkezeti súlya nem éri el a 300kg/négyzetmétert. Anyagát tekintve pedig az acélvázas és a fából készült szerkezetek számítanak a könnyűszerkezet kategóriájába. Mind a készház és mind a gyorsház egyaránt könnyűszerkezetes épületnek számít, hiszen mindkét típus megfelel az előírásoknak a súlyát tekintve, valamint a szerkezete anyaga is acélból és fából készül. Az építési folyamat azonban különbözik.

### [](https://www.steelrex.hu/tudastar/konnyuszerkezet-gyorshaz-keszhaz-mi-a-kulonbseg#k%C3%A9szh%C3%A1zak)**Készházak**

A készházak és a gyorsházak közötti legnagyobb különbség, hogy a készházak előregyártott panelekből vannak összeállítva. Az ilyen panelek előre egyeztetett tervek szerint készülnek, majd szállítják ki a gyárból az építkezésekre. Mivel előre el vannak készítve a panelek, így az építkezés helyszínén már nem módosíthatóak, ott csak az összeszerelés történik meg. Az készházak paneleinek összeszerelése egy gyors folyamat, néhány nap alatt elvégezhető folyamat.

### [](https://www.steelrex.hu/tudastar/konnyuszerkezet-gyorshaz-keszhaz-mi-a-kulonbseg#gyorsh%C3%A1z)**Gyorsház**

A gyorsházak a készházaknál rugalmasabb megoldást jelentenek, ugyanis a gyorsházak nem előregyártott panelekből készülnek. A fa- vagy fémváz összeállítása a helyszínen történik, így a készházakkal ellentétben a tervek akár a helyszínen is módosíthatóak. A gyorsházak elkészülése néhány hónapot vesz igénybe.

Forrás:

[Ingatlan.com](https://tudastar.ingatlan.com/vennek/konnyuszerkezetes-haz/) (2022)

---

## KÖNNYŰSZERKEZETES HÁZ TÍPUSOK - SIP, ACÉL, TÖMÖRFA

**Ebben a cikk méretű blog bejegyzésünkben szeretnénk jobban kivesézni a könnyűszerkezetes épületek fajtáit és azok jellemzőit. Többféle szempontot figyelembevéve próbáljuk körül járni azok előnyeit és hátrányait, hogy ezáltal segítsünk a jövőbeli otthonunk építőanyagának kiválasztásában.**

### [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#anyag%C3%A1rak-munkad%C3%ADjak-k%C3%B6lts%C3%A9gek)**Anyagárak, munkadíjak, költségek**

Magyarországon talán ez az egyik, ha nem a legfontosabb szempont egy átlagos család életében. A jelenlegi építőipari árakat figyelembevéve, egy középkategóriás szintet megcélozva azt láthatjuk, hogy a téglaszerkezetes épületek négyzetméter-áras bekerülési költsége nagyjából hasonló a könnyűszerkezetes épületekéhez. Viszont egy másik igen fontos tényező a kivitelezés teljes díjának szempontjából: a kifizetett munkadíjak. Így nem mellékes szempont, hogy milyen hamar készül el egy épület.

### [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#%C3%A9p%C3%ADt%C3%A9si-id%C5%91)**Építési idő**

Az egyik legnagyobb erőssége a könnyűszerkezetes házaknak az időhatékonyságuk. Könnyebben kalkulálható a befejezésük, mint a téglaházaknak, ugyanis a szerkezetkész állapot akár 1-2 munkahéten belül elérhető az acélszerkezet darabjainak helyszínre szállítása után.

### [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#a-telek-adotts%C3%A1gai-szerkezeti-keresztmetszet)**A telek adottságai, szerkezeti keresztmetszet**

Ha a bekerülési összegben nincs akkora különbség a könnyűszerkezetes ház és a téglaház között, hogy meghozzuk döntésünket, akkor további szempontok segíthet minket: A beépítési mutatók és az építési telek adottságai. Egy újépítésű ingatlannál fontos tényező, hogy mekkora a bruttó és a nettó alapterület, ami építhető a telekre. Továbbá nem elhanyagolható kérdés, hogy mekkora szerkezeti vastagság érhető el az adott szerkezet típusokkal. Ugyanakkor a szerkezeti keresztmetszet csökkentése érdekében fontos szempont, hogy az adott anyagból mekkora vastagságú falat tudunk építeni. A könnyűszerkezet és a hagyományos technológiák közötti döntéskor tehát mérlegelnünk kell az alapanyagok árait, a munkabéreket az építkezés hosszát, az építési terület adottságait és a szerkezeti keresztmetszetet.

### [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#k%C3%B6rnyezettudatoss%C3%A1g-%C3%A9s-tart%C3%B3ss%C3%A1g)**Környezettudatosság és tartósság**

Az utóbbi években egyre fontosabb szempont lett a környezettudatosság a társadalomban. A környezet védelme évről évre egyre fontosabb az emberek számára, hogy fenntartható és újrahasznosítható termékeket vegyenek és használjanak. A különböző technológiáknál elég komoly eltéréseket mutatnak ezeken a területeken.

### [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#el%C5%91re-gy%C3%A1rt%C3%A1s)**Előre gyártás**

A könnyűszerkezetes házak egyik legnagyobb előnye az előregyártásban rejlik. Azaz, hogy a szerkezeti elemek, a falak, a födém és a tetőelemek egy üzemben készülnek előre. A helyszíni gyártáshoz képest ez sok esetben nagyobb pontosságot eredményez, valamint csupán elhanyagolható hulladékkal jár, míg a helyszíni gyártásról kevésbé mondható el. Nem utolsó szempont az sem, hogy a falnyílások, a födém áttörései és kivágásai, az elektromos- és gépészeti szerelvények helyei is rendkívüli pontossággal kerülnek helyre.

## [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#ac%C3%A9lszerkezetes-h%C3%A1zak)**Acélszerkezetes házak**

Az acélszerkezetes házak váza U és C acélprofilokból készül, amelyek előre legyártottak. Az ezekből összeszerelt vázszerkezet réteges falszerkezettel kerül kitöltésre.

A fémszerkezetes rendszerről tudni kell, hogy egyszintes, de több – akár egy 8 szintes lakóépület is építhető. A rendszer sajátosságai nem korlátozzák a megrendelői elképeléseinket tervezési szempontból.

Az acélszerkezetű rendszerről azt is tudnunk kell, hogy az alkalmazásával egyszintes, de akár többszintes épület is létrehozható, így a rendszer sajátossága nem befolyásolja tervezés szempontjából a megrendelői elképzeléseket.

Először is beszéljünk a rétegrendről. Az acélszerkezetes házak esetében a falszerkezet réteges, tehát a fal többféle anyagból épül fel. A falazat kap hőszigetelő és felületképző rétegeket is. Ez lehet SIP panel, vagy a helyszínen felépített rétegrend is. A főfalak általában 15-20 cm vastagságúak, míg a belső falaké 10 cm. A homlokzati falak rétegrendje az anyagvastagságok és anyagmegjelölések a tervezési feladatok során jól variálhatóak.

### [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#r%C3%A9tegrend)**Rétegrend**

Amennyiben nem előre gyártott, hanem a helyszínen készül a rétegrend, akkor a vázszerkezet között található réseket kőzetgyapottal töltik ki, amire egy réteg OSB lap kerül. Ezt a külső oldali hőszigetelés és a homlokzati felületképzés követi. Ezt követően a belső oldal kap párazáró fóliát és gipszkartonréteget. Ez a kivitelezés általános rétegrendnek tekinthető. A helyszínen készített rétegrend SIP panelekkel helyettesíthetjük, viszont ilyen esetben az építőanyag vastagságának meghatározása a tervező feladata.

Számolnunk kell azzal, hogy a párazáró fóliával az épületből nem fog tudni természetes úton távozni a nedvesség, így mesterségesen kell megoldani a belső terek szellőzését.

### [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#h%C5%91t%C3%A1rol%C3%B3-t%C3%B6meg)**Hőtároló tömeg**

Fontos figyelembe vennünk, hogy a fémszerkezetes házak hőtároló tömege minimális. A hőtároló tömeg azokat az épületszerkezeteket jelenti, amik a beeső napsugárzás, a légáramlatok és ház belsejében lévő levegő hőmérsékletének hatására felmelegszenek vagy pedig lehűlnek. Az építőanyag tömege fordítottan arányos a lehűlés és az átmelegedés sebességével, tehát ha nagyobb az építőanyag tömege akkor hosszabb idő átmelegednie, viszont cserébe a kihűlése is egy hosszabb folyamat.

A könnyűszerkezetes házak hőtároló tömege és képessége minimális, így nem az épületszerkezeteket hűtjük le vagy fűtjük fel, hanem az épületben található benti tér levegőjének hőmérsékletét szabályozzuk folyamatosan.

**Előnyök:**

- Kategóriákkal rövidebb építési idő, az előregyártott szerkezetek miatt

- Kis szerkezeti vastagságok

- Az építés gyors és folyamatos

- Könnyű átrendezhetőség, módosíthatóság

- Alacsony hulladékmennyiség

**Hátrányok:**

- Alacsonyabb hőtároló képesség

- Páratechnikailag zárt

- Szellőző rendszer kiépítés szükséges

- Alacsonyabb hangszigetelő képesség

## [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#sip-rendszer)**SIP rendszer**

A SIP rövidítés (Structured Insulated Panel) a gyakorlatban hőszigetelt építési táblát jelent. Olyan építési táblákat, amelyek belül expandált polisztirol keményhabból (EPS) állnak, két oldalról pedig OSB lapok vannak ráragasztva. Ezt hívjuk réteges SIP panelnek. Az ilyen táblákból építhetőek könnyűszerkezetes épületek, de acélszerkezetes házak vázrendszerében falként is használhatóak.

A SIP szerkezet önmagában nem rendelkezik kellő teherbírással, ezért a fa vagy fém gerendák szükségesek a födém kialakításához. A SIP rendszer csupán a fal illetve a tetőszerkezetből áll.

Az elemek közé habtömörítés kerül, hogy ne legyen huzatos az épület, valamint hogy a szerkezetnek a lehető legkisebb legyen a hőáramlása. A habtömítés és a polisztirol hőszigetelésnek köszönhetően páratechnikailag zárt rendszert kapunk, tehát természetes úton nem tud távozni a nedvesség, így mesterségesen kell az épület szellőzését megoldani.

A SIP és az acélszerkezetes rendszerek egyaránt kompozit rendszerek, azaz jól kombinálhatóak más építőanyagokkal, megfelelő tervezés mellett.

**Előnyök:**

- Gyors építés

- Kis súlyú elemek, ezért nem feltétlenül szükséges gépi erő a mozgatásához

- Minimális hulladék a kivitelezéskor az előregyártás miatt.

**Hátrányok:**

- légtömör

- páratechnikailag zárt

- az épületnek nincs természetes légzése, mesterségesen kell biztosítani a szellőzést

- alacsony hangszigetelő képesség

## [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#t%C3%B6m%C3%B6r-fa-rendszer)**Tömör fa rendszer**

A fa egyike a legősibb építőanyag fajtáknak, az emberiség már a kezdetek óta használja építkezéshez. Nem véletlenül, hiszen megfelelő körülmények között több mint száz évig is jól szolgálhatnak a fából készült épületek.

A fa rendkívül alkalmas a szerkezeti méretek optimalizálására a szilárdságának és súlyának köszönhetően. Egy igen jól használható építőanyagról beszélünk, ahol nagyon kevés a fölösleges anyaghasználat.

Ha fából szeretnénk építeni a házunkat akkor általában háromféle módszer közül válaszhatunk: CLT (Cross Laminates Timber) panelekből, fa gerendából vagy fa vázszerkezetből. Bármelyiket is választjuk, a faanyag mindig egy korábban elkészített alapra kerül, amiket fa talpcsavarokkal rögzítenek. Ahhoz, hogy az épület megtartsa legnagyobb mértékben a természetességét és kedvező tulajdonságait, gyakran a tartószerkezetek mellett a hőszigetelést is fából oldják meg, mégpedig farostlemezből. Farostszigetelés esetén az épületnek nincs hőtároló tömege, azonban jól tartja a hőt és a tömörsége miatt aránylag jónak mondható a hangszigetelő képessége is.

A faszerkezetek esetében nem szükséges minden helyiségbe valamilyen mesterséges szellőzést kialakítani, ugyanis páradiffúziós szempontból jó rendszer. (páradiffúzió= Amikor a pára hideg felülettel találkozik és kicsapódik) Nagy problémát okozhat a pára miatti vízkicsapódás, ugyanis rosszabb esetben penészesdés keletkezik, ami az egészségre káros hatással van. A fa azonban képes felszívni a nedvességből és szükség esetén leadni is azt. A faszerkezeteket tehát képesek a természetes „lélegzésre”, mivel páradiffúziós szemponzból nyitottak.

**Előnyök:**

- nagy teherbírás függőleges irányban

- természetes szellőzés

- nem vezeti a hőt

- időtállóság

**Hátrány:**

- Magas anyagköltség

### [](https://www.steelrex.hu/tudastar/konnyuszerkezetes-haz-tipusok-sip-acel-tomorfa#%C3%B6sszefoglal%C3%A1s)**Összefoglalás**

Hozzáértő tervezéssel a felsorolt összes könnyűszerkezetes technológiával építhető **[közel nulla energiaszintű](https://www.steelrex.hu/tudastar/meg-2-ev-haladek-a-kozel-nulla-kovetelmeny-teljesitesere) **épület. _**[(Részletesen kifejtve a közel nulla energiaigényű épület szabályozásáról egy másik cikkünkben ide kattintva olvashat.)](https://www.steelrex.hu/tudastar/meg-2-ev-haladek-a-kozel-nulla-kovetelmeny-teljesitesere)**_ Mindenképpen szeretnénk kiemelni, hogy mennyire fontos az egyedi, épületre szabott tervezés, ami magában foglalja az építészeti tervezést és a szakági tervezést (statika, épületelektromosság, épületgépészet, épületszerkezet tervezés, épületenergetikai szempontoknak való megfelelés) is.

_Forrás:_

**[ingatlan.com](https://tudastar.ingatlan.com/eladnek/a-konnyuszerkezetes-epuletek-fajtai-es-jellemzoi/)** (2022) _Cser Petra okleveles építészmérnök blogcikke alapján_

---

## LAKÁSHITEL KÖNNYŰSZERKEZETES HÁZRA? LEHETSÉGES!

**A folyamatosan növekvő ingatlanárak egyre inkább arra sarkallják az embereket, hogy a hagyományos tégla házak helyére olcsóbb alternatívát találjanak. Az USA és a Skandináv államokban elterjedt könnyűszerkezetes épületek egyre nagyobb népszerűségnek örvendenek hazánkban is, mivel a fa vagy fémszerkezetes házak sokkal költséghatékonyabbak és egyszerűbbek, mint a klasszikusan téglából épült házak.**

Első lépésként szeretnénk tisztázni a fogalmakat, hogy mit is jelent valójában a könnyűszerkezetes ingatlan. Fontos ezt megtennünk, mivel a hétköznapi szóhasználatban hajlamosak több ingatlantípust is ebbe a kategóriába sorolni. A könnyűszerkezetes házak fa- vagy acélszerkezetes házak (fémszerkezetes házak), de manapság a teljes helyiségmagasságú, előregyártott, fa vázú épületeket értik ezalatt.

Talán a legfontosabb leszögezni, hogy a mobilházak és a konténerházak nem tartoznak a könnyűszerkezetes ház kategóriába. Ezek mind külsőjüket, mind céljukat tekintve nagyban eltérnek. A könnyűszerkezetes házak ugyanúgy néznek ki, mint a hagyományos téglaépítésű házak, viszont olcsóbb őket felépíteni és hamarabb elkészülnek, hiszen a ház szerkezete és/vagy panelei a helyszínen kerül összeszerelésre.

Felmerülnek azonban a kérdések: Elfogadnak a bankok fedezetként könnyűszerkezetes házat? Ha nincs elegendő saját forrás, hogyan viszonyulnak a bankok/hitelintézetek a könnyűszerkezetes ingatlanok finanszírozásához?

Az **OTP Bank** a szerkezetekre vonatkozóan nem fogalmaz meg megkötéseket. Sőt akár vályogházra is felvehetünk hitelt, és vagyonbiztosítás köthető rá, ha a bank forgalomképes ingatlanként határozható meg az értékmegállapítás alapján.

**Budapest Bank:** Minden olyan könnyűszerkezetes lakóingatlanra, ami rendelkezik ÉME/ETA tanúsítvánnyal vagy teljesítménynyilatkozattal felvehető lakáshitel, valamint építési hitelt is lehet igényelni rájuk. Olyan esetekben viszont ahol nincs teljesítménynyilatkozat vagy ÉME/ETA tanúsítvány, egyedi elbírálás történik.

A **CIB Bank** is hasonlóan elfogadja fedezetként a könnyűszerkezetes házakat fedezetként az ingatlan értékbecslés alapján, amennyiben a megfelelő dokumentumok benyújtásra kerültek. Nincs semmilyen kizáró ok a könnyűszerkezetből adódóan.

Az **MKB Bank**nál sincs kizáró ok amiatt, hogy egy szerződésbe bevont ház könnyűszerkezetes.

A **Takarékbank**nál sem kizáró ok a könnyűszerkezet, viszont ahhoz, hogy fedezetként bevonják a hitelszerződésbe, minden esetben értékbecslés szükséges.

Végül a **K&H Bank** is a korábban említett bankokhoz hasonlóan a mindenkori jogszabályok betartásához köti a könnyűszerkezetes lakóház fedezetként való elfogadását. Abban az esetben, ha építés alatt álló új ingatlan finanszírozásáról van szó, minden esetben be kell mutatni az éppen aktuális előírásoknak megfelelő ÉME/ETA/NMÉ engedélyt, ami az építési engedélyezési dokumentáció része.

**CSOK-ot is felvehet könnyűszerkezetes házra**

Információink alapján tehát a bankoknál nincs akadálya annak, hogy jelzáloghitelt vegyünk fel könnyűszerkezetes ház építésére vagy vásárlására, ha az ingatlan megfelel az aktuális előírásoknak és értékbecslő által is jóvá lett hagyva a tranzakció. Állami támogatás is segítségünkre lehet, ha könnyűszerkezetes házat szeretnénk, ugyanis a CSOK-nál nincs szerkezeti megkötés az ingatlanra nézve, tehát fémszerkezetes házat is építhetünk.

A hagyományos szerkezetű házaknál több szempontból is költséghatékonyabbnak bizonyulnak a könnyűszerkezetes házak, mivel kevesebb alapanyagból készül és felfűtése is olcsóbb. Biztosítás tekintetében azonban némileg magasabb árral kell számolnunk, mint egy téglaháznál, ez éves szinten néhány tízezer forinttal növelheti a biztosítási díjat, ha a fémszerkezetes ház mellett döntünk.

_Forrás:_

**[hvg](https://hvg.hu/ingatlan/20210610_Fel_lehet_venni_lakashitelt_konnyuszerkezetes_hazra)** (2021)

---

## MÉG 2 ÉV HALADÉK A KÖZEL NULLA KÖVETELMÉNY TELJESÍTÉSÉRE

**Újfent kitolták a közel nulla energiaigényre vonatkozó szabályozás érvénybe lépését. Az idei _[Magyar Közlöny 136. számában](https://magyarkozlony.hu/dokumentumok/e01cff05ab2aa78a1dcd71269c2a14c2ee5676c6/megtekintes)_ jelent meg az a jogszabály-módosítás, miszerint 2024 júniusra változik a nem „közel nulla energiaigényű” épületek használatba vétele. Tehát újabb két évet nyertek azon építtetők a használatbavételi engedély megszerzésére, az energetikai követelményeknek nem megfelelő új épületek esetében. – olvashatjuk az _[Építésjog.hu](https://epitesijog.hu/11606-az-epittetok-tovabbi-ket-ev-haladekot-kaptak-a-kozel-nulla-kovetelmenyek-teljesitese-alol) cikkében_.**

Az Európai Parlament és az Európai Tanács irányelveit követve a belügyminisztérium már 2014 márciusában kiadott egy _[rendeletet](https://magyarkozlony.hu/dokumentumok/073f6a7140ece4a108920136399dad9caab74008/megtekintes)_ amelyben az új épületekkel kapcsolatos hőátbocsátási és energiahatékonysági követelményeket szigorította. Ennek értelmében 2021 júniusa után már csak olyan épület kaphatott volna használatbavételi engedélyt, amely megfelel a közel nulla energiaigényű követelménynek. Ezzel a módosítással együtt már három és fél év a csúszás, az eredeti 2020 december 31-i határidőhöz képest.

### [](https://www.steelrex.hu/tudastar/meg-2-ev-haladek-a-kozel-nulla-kovetelmeny-teljesitesere#fell%C3%A9legezhetnek-a-kivitelez%C5%91k)**Fellélegezhetnek a kivitelezők**

A kivitelezők számára a fejtörést nem is a „legalább BB minősítés” okozza, sokkal inkább a 25 százalékos megújuló energia-hányad. Főleg, ha a tervek még a régi szabályokhoz lettek igazítva, azonban a használatbavétel átcsúszott volna a kitolt június 30-ai határidőn túlra. Most azonban fellélegezhetnek a kivitelezők, ugyanis a hatóságok csak 2024 júniusa után fognak a szigorúbb jogszabály alapján eljárni.

### [](https://www.steelrex.hu/tudastar/meg-2-ev-haladek-a-kozel-nulla-kovetelmeny-teljesitesere#mit-jelent-a-k%C3%B6zel-nulla-energiaig%C3%A9ny)**Mit jelent a „Közel Nulla Energiaigény”?**

A rendelet két fontos követelményt szögez le: Az egyik, hogy az épület primer energiaigénye 25 százalékban megújuló forrásból legyen fedezve, azaz a használati melegvíz és a fűtés; továbbá az épületnek minimum BB energetikai minősítéssel kell rendelkeznie.

A 25 százalékos arány elérése további költségeket vonz magával. Az, hogy mekkora mértékű ez a többletköltség, jelentősen az alkalmazott technológiától függ. Sok múlik milyen energia ellátó rendszereket alkalmazunk, de a hőleadó felületeken is. A házak teljes gépészeti alaprendszerében változást jelentenek a rendelet szigorúbb követelményei. Nehéz általános számokról beszélni, hiszen minden projekt más és más, de a költségnövekedés nagyjából 1,5 és 4 százalékra becsülhető. A központi hőszivattyú lakásonként átlagosan 1 millió forint további kiadást jelent a hagyományos kazánokhoz vagy radiátorokhoz képest. Azonban azt fontos megjegyezni, hogy ez a rendszer képes a fűtés mellett hűteni is, tehát ha hozzászámolunk egy komolyabb klíma kialakítását, akkor akár felére is csökkenhet az új rendszer plusz költsége. Sőt a lakás fűtési költségei is csökkennek az új technológiának köszönhetően, valamint a lakás eladási árát is jelentősen emelheti a későbbiekben a hőszivattyús rendszer.

 [](https://www.steelrex.hu/tudastar/konnyuszerkezet-gyorshaz-keszhaz-mi-a-kulonbseg)

Forrás:

**[Építésijog.hu](https://epitesijog.hu/11606-az-epittetok-tovabbi-ket-ev-haladekot-kaptak-a-kozel-nulla-kovetelmenyek-teljesitese-alol)** (2022)

**[Épitésijog.hu](https://epitesijog.hu/10151-2022-junius-30-ig-kaptak-haladekot-a-nem-kozel-nulla-energiaigenyu-epuletek)** (2021)

**[Magyar közlöny](https://magyarkozlony.hu/dokumentumok/e01cff05ab2aa78a1dcd71269c2a14c2ee5676c6/megtekintes)** (2022)

**[Magyar közlöny](https://magyarkozlony.hu/dokumentumok/073f6a7140ece4a108920136399dad9caab74008/megtekintes)** (2014) rendelet

**[Telex](https://telex.hu/belfold/2022/08/22/kozel-nulla-energiaigenyu-kne-epuletek-engedely-hatarido-hosszabbitas-2024-junius)** (2022)

**[Portfolio](https://www.portfolio.hu/ingatlan/20190603/kuszobon-a-valtozas-fajdalmas-uj-szabaly-repitheti-tovabb-a-lakasarakat-326099)** (2019)

---

## TÉGLA VAGY KÖNNYŰSZERKEZETES HÁZ?

Ha házépítésre szánjuk el magunkat, akkor elég sok kérdés vetődik fel. A kérdések sorában mindenképp előkelő helyen merül fel az, hogy milyen technológiával épüljön a ház. Magyarországon leginkább a téglából készült házak hagyományosak, de a könnyűszerkezetes házak is egyre népszerűbbek. Pontos számokat ugyan nem tudunk, azonban a Budapesti agglomerációt megfigyelve, ahol országos viszonylatban a legtöbb családi ház épül, nagyjából 10 házból 3 könnyűszerkezetes, és ez a szám egyre csak emelkedik. Nem véletlenül. Ugyanis egy könnyűszerkezetes ház építése sokkal hamarabb elkészül és olcsóbb is, mint egy téglaház.

### [](https://www.steelrex.hu/tudastar/tegla-vagy-konnyuszerkezetes-haz-1#teherhord%C3%B3-elemek)**Teherhordó elemek**

A két technológia közötti legalapvetőbb különbség, hogy a teherhordó elemekben van. A hagyományos módszernél a terhet a téglából épített fő- és teherhordó falak hordozzák, míg a könnyűszerkezetes házaknál a teher az épület vázára nehezedik, azaz az a fa- vagy acélszerkezetre. Az utóbbinál a falak csupán térelválasztó, hang és hőszigetelő funkcióval rendelkeznek.

### [](https://www.steelrex.hu/tudastar/tegla-vagy-konnyuszerkezetes-haz-1#a-kivitelez%C3%A9s-hossza)**A kivitelezés hossza**

Az egyik legnagyobb eltérés az építési idő hosszában van. Ugyanis egy könnyűszerkezetes ház akár 3 hónap alatt kész lehet, míg a téglaházak építése évekig húzódhat, ami további költségek felmerülését eredményezi.

Felmerül a kérdés, hogy miért lehet ekkora eltérés az építés idejében. A könnyűszerkezetes házaknál szárazépítésről beszélünk. Ez a gyakorlatban azt jelenti, hogy nincsenek hosszú száradási és kötési idők. A szerkezeti elemeket a helyszínen összeszerelik, a falak pedig szigetelőanyagból, általában gipszkartonból készülnek. Így a szerkezetkész állapot pár hét alatt elérhető egy könnyűszerkezetes ház esetében.

A téglaházak szerkezetének egy része vasbetonból szokott készülni, ahogy a födém is. A zsaluzás, a födémtámasz szerelés és a kiöntés is mind sok időt vesz igénybe. A könnyűszerkezetes házakhoz képest azért is nagy az időbeli eltérés, mert a téglaházaknál használt beton és a habarcs is vizes alapú. Ezek kötési ideje előtt nem lehet tovább haladni a munkálatokkal.

### [](https://www.steelrex.hu/tudastar/tegla-vagy-konnyuszerkezetes-haz-1#k%C3%B6lts%C3%A9gek)**Költségek**

Az építési idő hosszúsága miatt kiszámíthatatlanabbá válhatnak az építési költségek, ugyanis az **építőanyagok ára gyorsan változhat**. Manapság akár hetente is eltérhetnek az építési anyagok árai, arról nem is beszélve, ha félévek távlatában nézzük. A cserepeket, szanitereket és a vakolatot pedig nyilván nem szokták előre megrendelni, amíg nincs kész a tetőszerkezet.

A másik nem elhanyagolható tényező: a **munkabérek**. Egy téglaháznál a hosszan elnyúló építés miatt kategóriákkal több munkabért kell kifizetni, mint egy könnyűszerkezetes ház esetében, hiszen a hagyományos módszernél rendkívül sokszor kell kivonulnia az építő brigádoknak, amit természetesen minden esetben az építtető fizet ki.

Természetesen a költségek mértéke nagyban attól függ, hogy milyen anyagokból építkezünk és milyen kivitelezővel dolgozunk. Mivel szinte minden projekt más, ezért nehéz pontosan meghatározni, de általánosságban nagyjából 20%-kal alacsonyabb a költsége egy könnyűszerkezetes háznak, mint egy ugyanakkora, ami téglából készült, de **az ár-előny akár a 30-35%-ot is elérheti.**

### [](https://www.steelrex.hu/tudastar/tegla-vagy-konnyuszerkezetes-haz-1#pontos-tervez%C3%A9s)**Pontos tervezés**

A könnyűszerkezetes ház építése nagyobb tudatosságot és előrelátást igényel, mivel a téglafallal ellentétben kevésbé alkalmas pontszerű teher felvételére, így külön van kialakítva a hátszerkezet. Ebből adódóan már a házépítés kezdetén tudnunk kell a legtöbb dolognak a helyét, mint a mosdó vagy a bojler, vagy egy nagyobb teherbírást igénylő felfúrt szekrény. Utólag ezeken nehezebb ugyan változtatni, de cserébe igen gyorsan elkészül, ami a terven szerepel.

A téglaházaknál itt úgymond a hátrány előnnyé is válhat, mivel a kivitelezés hosszú, így sokkal több idő van változtatni a terveken. A tapasztalat azonban azt mutatja, hogy elég gyakran ez az „előny” csupán variáláshoz vezet, amitől csak tovább nyúlik a kivitelezés ideje.

### [](https://www.steelrex.hu/tudastar/tegla-vagy-konnyuszerkezetes-haz-1#vari%C3%A1lhat%C3%B3s%C3%A1gi-szempontok)**Variálhatósági szempontok**

A könnyűszerkezetes házaknál az esetek többségében nem kell vésni a falakat ahhoz, hogy elhúzzuk a vezetékeket a falban. Sőt nem csak az építkezés alatt, de egy meghibásodás esetén is **pénzt és időt spórolhatunk** majd, ha nem kell vésni, aztán pedig újra vakolni a szobákat. A könnyűszerkezetes ház esetében elég csupán a gipszkarton táblákat kell le- és visszacsavarozni.

A téglaházaknál, ha falra szerelt szekrényt szeretnénk áthelyezni, egyszerűen csak csavarokat kell fúrnunk az új helyre és fel is rakhatjuk a szekrényt. A könnyűszerkezetes házak esetében ez egy bonyolultabb folyamat, mivel ilyenkor bontani kell a falat, és úgy módosítani a szerkezetet, hogy meglegyen a kellő teherbírása az adott ponton.

Ha azonban egy mosdót vagy bármit áthelyeznénk, amihez víz vagy csatorna kiállást kell átrakni, akkor ezt sokkal kevesebb munkával meg lehet oldani egy könnyűszerkezetes ház esetén. Továbbá, ha valamilyen átalakítást szeretnénk a házban, például egy plusz ablakot berakni vagy két szobát összenyitni akkor is szerencsésebb a helyzetünk, mivel nem keletkezik több köbméter hulladék a vésés és a bontás miatt, sőt a könnyűszerkezetes ház esetében a kibontott elemek újra használhatóak.

### [](https://www.steelrex.hu/tudastar/tegla-vagy-konnyuszerkezetes-haz-1#k%C3%BCl%C3%B6nbs%C3%A9gek-a-szigetel%C3%A9sben-hasznos-terekben)**Különbségek a szigetelésben, hasznos terekben**

Az újépítésű házaknak manapság egyre szigorúbb hőszigetelési szabályoknak kell megfelelniük. Mivel a komoly előírásoknak való megfelelést energetikai tanúsítvánnyal kell igazolni még a használatbavételt megelőzően, így nem lesz számottevő különbség a kétfajta technológia hőszigetelő képessége között, csupán abban, hogyan érik el.

A könnyűszerkezetes házaknál a fal nagy része hőszigetelésből áll. A teherhordó váz ebben az esetben nem veszi el a helyet a falszerkezetből. A téglából készült fal kb. 20 centiméter, amire 10 centiméter hőszigetelés kerül általában. Ezzel szemben a fémszerkezetet elegendő 10 centiméter szigeteléssel kitölteni, és még 10 centiméterrel kiegészíteni. Így **több négyzetméternyi hasznos területet nyerhetünk, ha fémszerkezetes ház mellett döntünk**, a tégla helyett.

A köztudatban elterjedt, hogy rossz az akusztikája a könnyűszerkezetes házaknak, azonban erre már kifejlesztettek olyan korszerű anyagokat, amelyekkel egyszerre megoldhatjuk a hőszigetelést és a **hangszigetelést** is.  Ha minket kérdeznek, akkor ezen nem érdemes spórolnunk.

### [](https://www.steelrex.hu/tudastar/tegla-vagy-konnyuszerkezetes-haz-1#%C3%B6sszefoglal%C3%A1s)**Összefoglalás**

Mindkét építési technológiának megvannak az előnyei és a hátrányai. Nehéz megmondani melyik a jobb vagy a rosszabb, sőt kategorikusan kijelenteni talán nem is lehet. Egy biztos: korábban a tégla volt az egyeduralkodó, azonban napjainkban a könnyűszerkezetes építési mód egyre nagyobb népszerűségnek örvend, és évről évre nagyobb arányban épülnek a téglához viszonyítva. Az erőforrások hatékonyabb kihasználását tekintve egyértelműen a könnyűszerkezetes házak fognak felül maradni, mivel kevesebb anyag, munkaerő, és kategóriákkal kevesebb ráfordított idő szükséges hozzájuk.

Forrás:

[**Otthontérkép magazin**](https://magazin.otthonterkep.hu/2020/06/15/tegla-vagy-konnyuszerkezetes-haz-epites-melyikkel-jarsz-jobban/) (2020)

---

## TÉVHITEK A KÖNNYŰSZERKEZETTEL KAPCSOLATBAN

Hazánkban nem mondható hagyományosnak a könnyűszerkezetes építési technika, hiszen még mai napig a téglaházak a legnépszerűbbek. Kevés ismerete van egy átlagembernek a fémházakról/acélszerkezetes házakról. Ebből adódóan több tévhit is kering a könnyűszerkezetes házakkal kapcsolatosan.

### [](https://www.steelrex.hu/tudastar/tevhitek-a-konnyuszerkezettel-kapcsolatban#tart%C3%B3ss%C3%A1g)Tartósság

A leggyakrabban a tartósságával kapcsolatos tévhitet hallhatjuk. Rengetegen gondolják azt, hogy a könnyűszerkezetes épületek nem időtállóak. Ezt azonban meg kell, hogy cáfoljuk. A fémszerkezetes épületek igen is tartósak! A szabályozások betartása mellett, ragaszkodva a minőségi alapanyagokhoz és szakértő, tapasztalat kivitelezés mellett akár több száz évig is megmarad egy könnyűszerkezetes ház, mint egy téglából épült.

### [](https://www.steelrex.hu/tudastar/tevhitek-a-konnyuszerkezettel-kapcsolatban#a-technol%C3%B3gia-m%C3%A9g-nem-bizony%C3%ADtott)A technológia még nem bizonyított

A második leggyakoribb ellenérv, a technológia újdonsága. Sokan hiszik azt, hogy még nem elég kipróbált ez az építési mód ahhoz, hogy megbízzanak benne. Ezeket a feltevéseket is el kell oszlatnunk, hiszen egy világszerte használt és közkedvelt technológiáról beszélünk. Ideértve az USÁ-t, Kanadát de több észak-európai országban is nagy múltra tekint vissza ez az építési mód, mint például a Skandináv országok, ahol aZ építmények nagy része könnyűszerkezetes ház.

Forrás:  
[Ingatlan.com](https://tudastar.ingatlan.com/vennek/konnyuszerkezetes-haz/) 2022.02.18.






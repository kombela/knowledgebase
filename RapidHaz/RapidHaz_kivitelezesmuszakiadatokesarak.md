# Műszaki adatok, árak

# Általánosságban, **kizárólag** tájékoztató jellegű árak, információk.

  

### Kulcsrakészen megépíthető rendszerünkből egy átlagos paraméterekkel ellátott ház, 20-25%-kal olcsóbban, mint a falazott hagyományos technológiából.

**A következő tételek teszik takarékosabbá az építkezést:** 

- **Betonalap megépítése, mivel az építési technológia könnyűszerkezet, statikai szempontból kevesebb beton és vas felhasználása szükséges, sávalap csak a külső teherhordó falak alá kerül.  
    **
- **Az acélprofilok anyagára pénztárca-barátabb, mint a falazott anyagok.**
- **Gyorsaság, száraz építészet miatt a munkafolyamat rövidebb, így a munkadíj kedvezőbb.**
- **A fűtési költsége bizonyítottan gazdaságosabb.**

### Egyszerű példán keresztül:

  

A számítás alapja egy átlagos bruttó 100 m2-es földszintes, acélvázas, 25°-os nyeregtetős családi ház, már elkészített egy sor zsalukő kiemeléssel, beton sávalappal, szerelőbetonnal, és gépészeti alapvezeték kiállással. 

### Az árak az épület bruttó alapterületére vonatkoznak (külső falak által határolt terület, beleértve az oszlopokkal alátámasztott fedett teraszt is) jóváhagyott tervezés engedélyeztetési, és kivitelezési tervek alapján, mely költségek itt nem szerepelnek.  
A Rapid ház rendszernek aktuális árai kivitelezése, készültségi fokok rétegrend szerint a példa alapján a következőek:

---

# A Rapid ház kivitelezése - készültségi fokok

**A Rapid ház további fontos előnye a gyors, költséghatékony kivitelezés.**

## **Váz állapot**

- Már meglévő betonalapra, külső és belső teherhordófalak megépítve, falak alatt vízzáró szigeteléssel ellátva.
- Teherelosztó gerendázat felhelyezve, tetőszerkezet rácsos tartókból kialakítva.
- *****115.000 Ft+ÁFA/nettó m2-től nem tartalmazza az alapozási költségeket**

## **Szerkezetkész állapot**

- Homlokzati falváz szerkezet külső oldalaira 15 mm-es OSB3 építőlemez felrögzítve, tetőhéjalás bitumenes tetőzsindellyel vagy beton cseréppel igények szerint
- Homlok-, orom- és ereszdeszkázat elkészítve.
- Ereszcsatorna-rendszer megépítve.
- Hőszigetelt üvegezésű homlokzati nyílászárók beépítve, bejárati biztonsági ajtó, biztonsági zárral szerelve.
- *****315.000 Ft+ÁFA/nettó m2-től**
  

## **Félkész állapot**

- Szerkezetkész állapot megépítve.
- Vízszigetelés égetése a szerelőbetonra.
- Mennyezet, falak hő- és hangszigetelve, gipszkartonozva (homlokzati falak két réteg-, fürdőszoba, WC helységek falai impregnált kivitelű gipszkartonnal)
- Homlokzati falak, mennyezet párazáró fóliával ellátva.
- Villanyszerelési alapvezetékek, dobozok elhelyezve.
- Gépészeti (hideg-, melegvíz, csatorna) alapvezetékek, illetve csövek kiépítve, szanitertartó állványok beépítve.
- Nyílászáró külső párkányok beépítve.
- Homlokzati felületképzés 15 cm-es nikecellel, dryvit alapvakolat.
- *****455.000 Ft+ÁFA/nettó m2-től**

## **Kulcsrakész állapot**

- Félkész állapot megépítve.
- Külső színezés.
- Lábazati szigetelés készítése XPS.
- Épületen belüli gázszerelés, átfolyós rendszerű zárt égésterű kombi fali gázkazán beépítve vagy elektromos fűtési rendszer.
- Fűtés kiépítés opcionális lehetőségekkel pl: padlószint alatt vezetett műanyag csövekkel, acél lapradiátorokkal (gázkazán esetén). 
- Falak, mennyezetek glettelése két rétegben fehér diszperziós festékkel.
- Fehér lakkozott beltéri ajtók beépítve profilos lapokkal.
- Aljzatbeton készítése hőszigeteléssel.
- Padlóburkolatok készítése előszobában, konyhában, kamrában, "vizes" helyiségekben pl: 4000 Ft/m2 mázas lapokból, fugázva, hálósan rakva.
- Ezen helyiségekben, az ajtótok magasságáig, valamint a konyhabútoroknál 80 cm-es sávban, pl: Zalakerámia mázas falicsempéből falburkolat készül.
- Egyéb helyiségekben fehér festés.
- Vizesblokk szerelvényezése pl: Alföldi fehér fajanszokkal, egykaros csaptelepekkel, fehér lemezkáddal.
- Elektromos szerelvényezés fehér pl: Prodax típusú szerelvényekkel, helyiségenként 1-1 db kapcsolóval, lámpatesthez való kiállással, 2 db dugaljjal, nappaliban 1 db TV és 1 db telefon csatlakozóhely kiépítéssel.
- *****535.000 Ft+ÁFA/nettó m2-től**

-   
    

**Meglévő tervek, műszaki tartalom, helyszín ismeretében tájékoztató árajánlatot adunk.**
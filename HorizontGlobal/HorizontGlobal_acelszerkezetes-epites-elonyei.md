# Acélszerkezetes építés előnyei

- [Kezdőlap](https://horizontglobal.com/) 
- Acélszerkezetes építés előnyei

## Miben kiváló az acélszerkezetes építési rendszer?

### Milyen előnyei vannak az acél könnyűszerkezetes technológiának? Miért ebből építsek? Miért lesz jó nekem?

A HORIZONT™ rendszer számos olyan előnnyel bír, amely ideális választássá teszi házépítéshez.

**Gazdaságos, energiatakarékos**

![acélszerkezetes ház](https://horizontglobal.com/wp-content/uploads/2017/01/4-1.jpg)

A gyors kivitelezés miatt kevesebb a munkaköltség, az acélprofilok könnyű súlyának köszönhetően az alapozási, rakodási és szállítási kiadások alacsonyabbak. A gyártás teljes mértékben hulladékmentes, az építés során minimális építési hulladék keletkezik, így a hulladékkezelési költségek is rendkívül alacsonyak.

A HORIZONT™ rendszer energiatakarékos, kiváló hő- és hangszigetelő. Ezeknek köszönhetően a fűtési és klimatizálási költségek sokkal alacsonyabbak, mint a hagyományos építési rendszereknél. Megfelelő tervezéssel a HORIZONT™  építési technológia segítségével passzívház is építhető.

**Jobb életminőség, egészségkárosító allergének nélkül**

![acélszerkezetes ház](https://horizontglobal.com/wp-content/uploads/2017/01/1.jpg)

A HORIZONT™ rendszerrel épített épületek szerkezetében nincs semmilyen egészségkárosító, allergén vagy jó közérzetet befolyásoló anyag. Az építés során a házban és környékén nem keletkezik por, veszélyes hulladék vagy talajszennyeződés.

A száraz építési technológiának köszönhetően, nem kell várni a falak száradására és ebből eredő penészedés sem történik. Az épület ezért, a kivitelezés után azonnal beköltözhető.

A tüzihorganyzott acél váz nem igényel felületkezelést, enélkül is ellenálló a rovarokkal, rágcsálókkal, penészesedéssel és gombásodással szemben. Nincsen szükség méreggel történő felületkezelésre, mint más szerves anyagok esetén pl. fa.

**Biztonságos, időtálló technológia**

![acél házépítés](https://horizontglobal.com/wp-content/uploads/2017/01/2-1.jpg)

Az acélszerkezet méretpontos és tartós, vetemedés-, száradás- és repedésmentes, így az építkezést követően évtizedekkel később is stabilan áll. Az általunk használt nagy korrózióvédelmű horganyzott acél élettartama megfelelő használat mellett, legalább 150 év. Az erős, szilárd, stabil szerkezet kiemelkedően földrengés-, szél- és viharálló, a családi ház méretű épületeknél nincs szükség villámvédelemre sem.

A technológia rendelkezik ÉMI alkalmassági bizonyítvánnyal. Acélprofiljaink és vázszerkezeteink harmonizált Európai Uniós szabványoknak megfelelően, valamint a Certop által auditált ISO 9001 minőségbiztosítási és az ÉMI által ellenőrzött Üzemi Gyártásellenőrzési rendszerben készülnek.

**Környezettudatosság**

![gyorsház acél szerkezet](https://horizontglobal.com/img/horhaz.webp)

A HORIZONT™ építési technológiával készült épületek gyártásához, felépítéséhez és működtetéséhez sokkal kevesebb nyersanyagra és energiára van szükség, mint egy hagyományos épületnél. Emellett bontás esetén az acél teljes mértékben újrahasznosítható. A világon gyártott acél 90%-a jelenleg is újrafeldolgozott. Az épületnek nincs kedvezőtlen leárnyékoló hatása.

**Tervezhetőség és precizitás**

A gyártás – és márkaképviselő építő partnereink által a kivitelezés – szerződés alapján, előre megállapított pontos határidőkkel, költségekkel és garanciavállalással történik. Egy átlagos családi ház teherhordó és válaszfal szerkezete a födémmel és a tetőszerkezettel együtt 1-2 hét alatt felépíthető, a ház 2-3 hónap alatt kulcsrakészen átadható. A száraz építési technológiának – eltekintve az alapozástól és az aljzatbetonozástól – köszönhetően évszaktól függetlenül építhető, nincs száradási és technológiai várakozási idő.

![energiatakarékos acél ház](https://horizontglobal.com/wp-content/uploads/2017/01/5.jpg)

**Kényelem és rugalmasság**

A HORIZONT™ építési technológiának köszönhetően az alaprajzi tervezhetőség kötetlen: nincsenek méretmegkötések, fix elemméretek, az íves falak és nyílások egyszerűen és gyorsan kialakíthatóak, így teljes mértékben alkalmazkodni tudunk a vevő igényeihez. A falazott szerkezetekhez képest nagyjából 10-15%-kal nagyobb a hasznos alapterület.

[Facebook](https://horizontglobal.com/#facebook "Facebook")
# HORIZONT™ rendszer bemutatása

- [Kezdőlap](https://horizontglobal.com/) 
- HORIZONT™ rendszer bemutatása

## Mi a HORIZONT™ építési technológia?[![Gyorsház - családiház, acél szerkezet acél ház](https://horizontglobal.com/wp-content/uploads/2017/01/horiz.jpg)](https://horizontglobal.com/wp-content/uploads/2017/01/horiz.jpg)

A HORIZONT™ egy olyan modern építéstechnológia, ami számos előnye mellett, a hagyományosnál sokkal gyorsabb, és kiváló minőséget biztosít.  Annál is inkább, mivel az innováció és fejlesztés életünk egyik legfontosabb részét képezi. Profilgyártó gépeinket, szerszámainkat, számítógépes programjainkat, 1997 óta folyamatosan fejlesztjük. A HORIZONT™ egy energiatakarékos, tüzihorganyzott, acélszerkezetes építéstechnológia, amely a világ legkülönbözőbb pontjain  széles körben elterjedt és bizonyított:  Több ezer épület, 4 kontinensen, 13 országban!

A ’70-es évektől  családi házak építésére is használják. Tartóssága és ellenálló képessége miatt hamar népszerűvé vált az építtetők körében.

### Mi építhető belőle?

Legfeljebb 4 szintes:

- lakóépületek (családi házak, társasházak, nyaralók)
- középületek
- ipari és mezőgazdasági épületek (kisebb csarnokszerkezetek)

A kilencvenes évektől a gazdaságossági és környezetvédelmi szempontok felértékelődése és az energiatakarékos házak iránti növekvő igény miatt, komoly fejlődésen ment keresztül a technológia, ezáltal az egyik legkörnyezetkímélőbb és energiahatékonyabb építőipari megoldássá vált.

A ’90-es évek elején a technológia fejlesztését az American Iron and Steel Institute (AISI) és a National Association of Home Builders (NAHB) szakemberei az USA-ban, valamint a CanadianSheet Steel Building Institute (CSSBI) kollégái Kanadában végezték, majd 1997-ben került végleges szabványosításra. HORIZONT™ márkanéven az acélszerkezetes technológia hazai elterjedése szintén 1997-ben kezdődött meg. Maga az építési rendszer sok év kutatómunkájának és fejlesztésének eredményeként jött létre. A Horizont™ technológiát többek között a számítógéppel támogatott tervezés és gyártás, illetve az üzemben és a helyszínen is elvégezhető előszerelés teszik kiemelkedően hatékony megoldássá.

Alkalmazásával a kivitelezési idő lerövidül, a munkát pedig nem korlátozzák sablonok és típustervek. A cég saját fejlesztésű szoftverei precíz és gyors tervezést tesznek lehetővé, illetve jelentősen megkönnyítik a projektek utánkövetését, szükség esetén a tervrajzok visszakeresését.

### Mire alkalmas?

- új épület építésére
- meglévő épületek bővítésére
- tetőtér-beépítésre, emeletráépítésre (kis súlya miatt különösen alkalmas)
- kitöltőfalak készítésére

A HORIZONT™ acélszerkezetes technológia lakóépületek, középületek, ipari és kereskedelmi létesítmények fal-, födém- és tetőszerkezetéhez kiválóan alkalmazható legfeljebb 4 szintig.

Egyaránt alkalmas új épületek, épületrészek kivitelezésére, valamint meglévő épületek hozzáépítésére, bővítésére és tetőterének beépítésére. **A rendszer rendkívül flexibilis, bármilyen szerkezettel tervezett építményre adaptálható és a gyártás milliméteres pontossággal kivitelezhető.** Tehát  téglára tervezett ház esetén a tervek könnyen módosíthatóak Horizont™ acélszerkezetre. Kiemelkedő szigetelőképességének **köszönhetően ideális választás energiatakarékos házak, akár passzívház hatékonyságú épületek építéséhez.**

### Hol alkalmazzák a könnyűszerkezeteket?

[![acél szerkezet, acél ház](https://horizontglobal.com/wp-content/uploads/2017/01/hor.jpg)](https://horizontglobal.com/wp-content/uploads/2017/01/hor.jpg)A könnyűszerkezetes technológia az egyik legelterjedtebb építési rendszer a világon. A fából készült könnyűszerkezeteket évszázadok óta használják már az építészetben. Észak-Amerikában, Észak-Európában, Ausztráliában és a Távol-Keleten, ma is ez számít a legelterjedtebb építési technológiának. Az új építésű családi házak megközelítőleg 90%-a könnyűszerkezettel készül. Közép-Európában is folyamatosan nő a részarányuk,például Ausztriában már elérte a 35%-ot!

### Miért acélból és nem fából?

Az acélszerkezet sok problémára megoldást nyújt. Világszerte megbíznak benne.

Előnyös tulajdonságai mellett, a fa szerkezetnek számos hátránya akad: könnyebben korhad, penészedik, gombásodik, vetemedik, tűzveszélyes, a kártevők komoly károkat tudnak benne okozni, valamint nem földrengés- és viharálló.

Az acél alapanyag ezekre a problémákra megoldást nyújt. Az acélszerkezetes építési technológia mára már egy kiforrott, világszerte alkalmazott és bevált építőipari megoldássá vált Észak-Amerikától, Európán, a Közel-Keleten és Afrikán át egészen Ázsiáig, valamint cégünk, a Horizont Global Kft. által 1997 óta Magyarországon is.

A faszerkezetek problémainak kiküszöbölésére elsőként Észak-Amerikában kezdtek el foglalkozni acélvázas könnyűszerkezetekkel. A technológia az 1940-es évek óta folyamatos fejlődésen ment keresztül: eleinte csupán válaszfalak készítésére használták, majd teherhordó szerkezeteket is gyártottak belőle, amely lehetőséget kínált teljes épületek, csarnokok és kisebb ipari épületek, tetőszerkezetek és ráépítések kivitelezésére is.

### A  HORIZONT™ építési technológia részei:

- HORIZONT™ komplett energiatakarékos házak / épületek
- HORIZONT™ falrendszer (teherhordó, válaszfal és kitöltőfal)
- HORIZONT™ födémrendszer (emeletközi födém és lapostető kialakítására)
- HORIZONT™ tetőrendszer (tetőszerkezetek és tetőtér-beépítések)
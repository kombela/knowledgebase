# Környezettudatos tervezés

- [Kezdőlap](https://horizontglobal.com/) 
- Környezettudatos tervezés

## Mitől energia hatékony a HORIZONT™ építési rendszer?

### Kicsi az ökológiai lábnyoma

Az energiatakarékosság és a környezetvédelem, a fenntartható és zöld energia egyre fontosabb szerephez jut világunkban. A hagyományos energiahordozók nem csak végesek, de egyben folyamatosan magas kiadásokat is jelentenek, akár lakossági fogyasztókról, akár ipari szereplőkről beszélünk. Ráadásul ezért a kiadásért olyan energiát kapunk, amelygyorsuló ütemben, folyamatosan mérgezi környezetünket.

Nem véletlen, hogy az energiahatékonyság az élet minden területén előtérbe került. Átlagemberek, nemzetközi szervezetek, kormányok és nagyvállalatok törekszenek arra, hogy megtalálják a legjobb hosszú távú megoldásokat.

Az emberi tevékenységek és a környezet kapcsolatának leírására, jellemzésére általában a szén-dioxid kibocsátást, az úgynevezett „ökológiai lábnyomot” használják. Minél kisebb az ökológiai lábnyoma valaminek, annál inkább környezetbarát.

### ![](https://www.horizontglobal.com/images/tartalmak/Energetikai-tan%C3%BAs%C3%ADtv%C3%A1ny-Horizont.jpg)

### Kiválóan hőszigetelő

Meglepő lehet, de igaz, hogy a lakhatás az egyik legnagyobb és leggyorsabban növekvő szén-dioxid kibocsátó terület. Közvetlenül a nehézipar, a közlekedés és a könnyűipar után következik.

Az európai energiafogyasztás nagyjából 40 százalékát a már használatban lévő lakóépületek teszik ki, amelyek a szén-dioxid kibocsátás mintegy 36 százalékáért felelősek. A lakóépületek energiafogyasztásának pedig átlagosan 45 százaléka fűtésre vagy légkondicionálásra megy el.

Azonban az is igaz, hogy a lakossági energiafelhasználás csökkentésében van a legnagyobb potenciál. Csak azzal, ha a jövőben kizárólag magas energiahatékonyságú épületeket építenénk, évi 920 Mt szén-dioxid kibocsátása lenne elkerülhető.

### A környezetbarát acél

Amikor környezetbarát anyagokról és zöld megoldásokról beszélünk, az emberek többségének nem az acél jut az eszébe. Valóban igaz, hogy az acél előállításának szén-dioxid kibocsájtása magasabb (1.45kgCO2/kg) mint például a tégla előállításáé (0,23 kgCO2/kg), viszont lényegesen kevesebb kell belőle. Ugyanakkor az építési anyagok nem csak az előállításukhoz igényelnek energiát, hanem a szállításukhoz, beépítésükhöz, bontásukhoz és újrahasznosításukhoz is.

Teljes életciklus-módszertannal vizsgálva egy könnyű acélszerkezetes technológiával készült épület jóval inkább környezetbarát, mint a hagyományos építőipari megoldások. Vizsgáljuk meg, hogy miért!

Az épület építésénél felhasznált energiát legalább annyira figyelembe kell venni, mint a működtetésre fordított energiát. Ha magas energiaigényű, nehéz alapanyagokat használunk, amelyeknek a mozgatásához és végső kivitelezéséhez is sok energia szükséges, akkor az így elpazarolt energia csak nagyon lassan – vagy akár egyáltalán nem – térül meg a használat során, még akkor sem, ha megfelelő szigetelésű, korszerű az épület

Mind a tégla-beton házaknál, mind a HORIZONT™ építési technológiával épült könnyű acélszerkezetes házaknál vannak egyező elemek (pl. ablakok, ajtók, alapozás, cserép, stb.). Ezek beszámítása nélkül egy átlagos szerkezetkész 100m2-es tégla-betonház súlya 95 tonna körüli, míg egy szerkezetkész HORIZONT™ ház súlya átlagosan mindössze 4,9 tonna. Az angliai Bathi Egyetem „ICE” tanulmánya és módszertana alapján csak a felhasznált építőanyagok szén-dioxid kibocsájtása 21,85 tonna a 7,1 tonnával szemben, a könnyű acélszerkezetes ház javára. És ez csak az építőanyag előállítására vonatkozik. A könnyű acél szerkezet szállítási energia igénye 66 %-kal kevesebb és a beépítéshez szükséges energia is töredéke a nehéz hagyományos szerkezetekhez képest.

Ebből is látszik, hogy bár a kilogrammonkénti termelési szén-dioxid kibocsájtás az acélnál magasabb, a kezdeti hátrány megtérül annak köszönhetően, hogy egy HORIZONT™ ház felépítéséhez töredék annyi nyersanyag szükséges csak, mint egy hagyományos épület esetében.

### A szárazépítés takarékos technológia

Szintén nem elhanyagolható tény, hogy a Horizont rendszer száraz építési technológia, az alapozás és aljzatbetonozás kivételével nincs szükség vízre. Emellett a könnyű acélszerkezetes épületek vázszerkezeteinek mozgatásához és felépítéséhez nincs szükség nagy energiaigényű eszközökre, olyan munkagépekre, mint például daruk vagy betonkeverők. Az építési helyszínre 1-2 kamionnal kiszállított vázszerkezetek elemeinek legtöbbje kézzel is rakodható és mozgatható, összeillesztésük pedig kézi fúró-csavarozó gépekkel történik. Lényeges szempont, hogy a HORIZONT™ épületek építéséhez nincs szükség sem zsaluzó, sem dúcoló anyagokra.

A HORIZONT™ acélvázas épületek tartósak, hosszú élettartamúak és kis karbantartási igényűek. Mára már Magyarországon is az Európai Unió többi államához hasonlóan Energia Tanúsítvánnyal kell ellátni az épületeket. A technológiánkkal a legmagasabb „A” és „A+” besorolású épületek építhetőek, valamint megfelelő tervezéssel a HORIZONT™ építési technológia alkalmas passzívház építésére is.

Az Európai Bizottság legfrissebb tanulmánya szerint az Európai Unió területén évente 310-700 millió tonna építési és bontási hulladék keletkezik, amelyet a leggyakrabban nem kezelnek legálisan és megfelelően, és veszélyes anyagokat is tartalmaz. Ez azt jelenti, hogy az 507,4 millió fős Európai Unióban minden egyes polgárra 0,63-1,42 tonna építési és bontási hulladék jut évente.

A Horizont építési technológiával épített épületek gyártása, építése és bontása is minimális hulladékképződéssel jár. Az acélszerkezet 100%-ig újrahasznosítható, így hulladéka nem terheli a környezetet, s később az előállításon is spórolhatunk az újra felhasználással. A világon jelenleg gyártott acél 90 %-a újrahasznosított.

A Horizont épületek a jövő épületei. A technológia lehetőséget biztosít arra, hogy tudatosan fektessünk be a jövőbe, nemcsak pénzt takarítva meg ezzel, hanem egyben környezetünk védelmét is biztosítva.
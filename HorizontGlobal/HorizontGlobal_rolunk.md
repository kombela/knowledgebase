# Rólunk

- [Kezdőlap](https://horizontglobal.com/) 
- Rólunk

## ![](https://horizontglobal.com/wp-content/uploads/2020/10/otok-2.jpg)SIKERÜNK A STABIL PARTNEREKRE ÉPÜL

A tulajdonos 1956-ban Kanadában telepedett le.  Válogatott kajakozói karrierjét edzőként folytatta, majd a montreali olimpián szervezőként a sportlétesítmények építésében vett részt. Ezt a szaktudását a los angeles-i, szöuli és bacelonai olimpián tanácsadóként gyarapította, mielőtt hazatért.

Első magyar cégét 1997-ben alapította és belekezdett a HORIZONT™ technológia gyártásába. Ez volt a hazai ipar első acélszerkezetes építkezési rendszere, és az állandó fejlesztésnek köszönhetően azóta is őrzi piacvezető szerepét.

**A HORIZONT™ TECHNOLÓGIA**

![](https://horizontglobal.com/wp-content/uploads/2020/10/otok2-1-300x270-1.png)

Az acélszerkezet az Eiffel torony óta a modern építkezés jelképe. Az Empire State Buildingtől a Burj Khalifáig a világ összes látványos épületének ez a váza. A HORIZONT™ acélszerkezetes rendszerek gyártását ehhez a trendhez igazodva, több mint 25 éve kezdtük meg hazánkban.

Ez idő alatt nemcsak a technológiát fejlesztettük folyamatosan, hanem olyan ügyfélkezelési gyakorlatra és partneri körre is szert tettünk, amely súlyban mára a technológiával egyenértékű. Korzikától a Szahalin szigetekig kétezernél több épület tanúsítja ennek eredményességét.

2017-ben a kedvező hazai környezet és az acélszerkezetek világszintű elterjedése jelezte, hogy ideje jelentős kapacitásbővítésbe kezdenünk. Megkétszereztük gyártókapacitásunkat, amely így elérte az évi 500 tonna acélfelhasználást. Egy ekkora növekedéshez pedig mindennél inkább megbízható, stabil partnerekre van szükségünk.